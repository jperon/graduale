Laudáte Dóminum de cælis; * laudáte eum in excélsis.
Laudáte eum, omnes Angeli eius; * laudáte eum, omnes virtútes eius.
Laudáte eum, Sol et Luna; * laudáte eum, omnes stellæ, et lumen.
Laudáte eum, cæli cælórum; * et aquæ omnes, quæ super cælos sunt, laudent nomen Dómini.
Quia ipse dixit, et facta sunt: * ipse mandávit, et creata sunt.
Statuit ea in ætérnum, et in sæculum sæculi: * præcéptum posuit et non præteribit.
Laudáte Dóminum de terra: * dracones, et omnes abyssi.
Ignis, grando, nix, glacies, spíritus procellárum, * quas faciunt verbum eius.
Montes, et omnes colles: * ligna fructifera, et omnes cedri.
Bestias, et univérsa pecora: * serpentes, et volucres pennatæ.
Reges terræ, et omnes pópuli, * princípes, et omnes iudices terræ.
Iuvenes, et vírgines, senes cum iunióribus laudént nomen Dómini * quia exaltátum est nomen eius solius.
Confessio eius super cælum et terram: * et exaltávit cornu pópuli sui.
Hymnus omnibus sanctis eius: * fíliis Israël, pópulo appropinquánti sibi.