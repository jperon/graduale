\couplet{
	Adoro te devote, latens Deitas,\\*
	Quæ sub his figuris vere latitas :\\*
	Tibi se cor meum totum subjicit,\\*
	Quia te contemplans totum deficit.
}

\couplet{
	Visus, tactus, gustus in te fállitur,\\*
	Sed audítu solo, tuto créditur :\\
	Credo quidquid dixit Dei Fílius :\\*
	Nil hoc Veritátis verbo vérius.
}

\couplet{
	In Cruce latébat sola Déitas,\\*
	At hic latet simul et humánitas ;\\
	Ambo tamen credens atque cónfitens,\\*
	Peto quod petívit latro pǽnitens.
}

\couplet{
	Plagas, sicut Thomas, non intúeor :\\*
	Deum tamen meum te confíteor :\\
	Fac me tibi semper magis crédere,\\*
	In te spem habére, te dilígere.
}

\couplet{
	O memoriále mortis Dómini,\\*
	Panis vivus, vitam præstans hómini,\\
	Præsta meæ menti de te vívere,\\*
	Et te illi semper dulce sápere.
}

\couplet{
	Pie Pellicáne, Iesu Dómine,\\*
	Me immúndum munda tuo sánguine,\\
	Cuius una stilla salvum fácere\\*
	Totum mundum quit ab omni scélere.
}

\couplet{
	Iesu, quem velátum nunc aspício,\\*
	Oro, fiat illud quod tam sítio :\\*
	Ut, te reveláta cernens fácie,\\*
	Visu sim beátus tuæ glóriæ. Amen.
}
