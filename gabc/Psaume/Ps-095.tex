\versus{Cantáte Dómino cánticum novum : * cantáte Dómino, omnis terra.}%
%
\versus{Cantáte Dómino, et benedícite nómini eius : * annuntiáte de die in diem salutáre eius.}%
%
\versus{Annuntiáte inter gentes glóriam eius, * in ómnibus pópulis mirabília eius.}%
%
\versus{Quóniam magnus Dóminus, et laudábilis nimis : * terríbilis est super omnes deos.}%
%
\versus{Quóniam omnes dii géntium dæmónia : * Dóminus autem cælos fecit.}%
%
\versus{Conféssio, et pulchritúdo in conspéctu eius : * sanctimónia et magnificéntia in sanctificatióne eius.}%
%
\versus{Afférte Dómino, pátriæ géntium, afférte Dómino glóriam et honórem : * afférte Dómino glóriam nómini eius.}%
%
\versus{Tóllite hóstias, et introíte in átria eius : * adoráte Dóminum in átrio sancto eius.}%
%
\versus{Commoveátur a fácie eius univérsa terra : * dícite in géntibus quia Dóminus regnávit.}%
%
\versus{Etenim corréxit orbem terræ qui non commovébitur : * iudicábit pópulos in æquitáte.}%
%
\versus{Læténtur cæli, et exsúltet terra : \gredagger\ commoveátur mare, et plenitúdo eius : * gaudébunt campi, et ómnia quæ in eis sunt.}%
%
\versus{Tunc exsultábunt ómnia ligna silvárum a fácie Dómini, quia venit : * quóniam venit iudicáre terram.}%
%
\versus{Iudicábit orbem terræ in æquitáte, * et pópulos in veritáte sua.}
