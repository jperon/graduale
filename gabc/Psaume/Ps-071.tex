\versus{Deus, iudícium tuum regi da : * et iustítiam tuam fílio regis :}%
%
\versus{Iudicáre pópulum tuum in iustítia, * et páuperes tuos in iudício.}%
%
\versus{Suscípiant montes pacem pópulo : * et colles iustítiam.}%
%
\versus{Iudicábit páuperes pópuli, et salvos fáciet fílios páuperum : * et humiliábit calumniatórem.}%
%
\versus{Et permanébit cum sole, et ante lunam, * in generatióne et generatiónem.}%
%
\versus{Descéndet sicut plúvia in vellus : * et sicut stillicídia stillántia super terram.}%
%
\versus{Oriétur in diébus eius iustítia, et abundántia pacis : * donec auferátur luna.}%
%
\versus{Et dominábitur a mari usque ad mare : * et a flúmine usque ad términos orbis terrárum.}%
%
\versus{Coram illo prócident Æthíopes : * et inimíci eius terram lingent.}%
%
\versus{Reges Tharsis, et ínsulæ múnera ófferent : * reges Arabum et Saba dona addúcent.}%
%
\versus{Et adorábunt eum omnes reges terræ : * omnes gentes sérvient ei :}%
%
\versus{Quia liberábit páuperem a poténte : * et páuperem, cui non erat adiútor.}%
%
\versus{Parcet páuperi et ínopi : * et ánimas páuperum salvas fáciet.}%
%
\versus{Ex usúris et iniquitáte rédimet ánimas eórum : * et honorábile nomen eórum coram illo.}%
%
\versus{Et vivet, et dábitur ei de auro Arábiæ,}%
%
\versus{et adorábunt de ipso semper : * tota die benedícent ei.}%
%
\versus{Et erit firmaméntum in terra in summis móntium, superextollétur super Líbanum fructus eius : * et florébunt de civitáte sicut fænum terræ.}%
%
\versus{Sit nomen eius benedíctum in sǽcula : * ante solem pérmanet nomen eius.}%
%
\versus{Et benedicéntur in ipso omnes tribus terræ : * omnes gentes magnificábunt eum.}%
%
\versus{Benedíctus Dóminus, Deus Israël, * qui facit mirabília solus :}%
%
\versus{Et benedíctum nomen maiestátis eius in ætérnum : * et replébitur maiestáte eius omnis terra : fiat, fiat.}
