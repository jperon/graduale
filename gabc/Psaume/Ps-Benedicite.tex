\versus{Benedícite, ómnia ópera Dómini, Dómino: * laudáte, et superexaltáte eum in sǽcula.}
\versus{Benedícite, Angeli Dómini, Dómino: * benedícite, cæli, Dómino.}
\versus{Benedícite, aquæ omnes, quæ super cælos sunt, Dómino: *benedícite, omnes virtútes Dómini, Dómino.}
\versus{Benedícite, Sol et Luna, Dómino: * benedícite, stellæ cæli, Dómino.}
\versus{Benedícite, omnis imber et ros, Dómino: * benedícite, omnes spíritus Dei, Dómino.}
\versus{Benedícite, ignis et æstus, Dómino: * benedícite, frigus et æstus, Dómino.}
\versus{Benedícite, rores et pruína, Dómino: * benedícite, gelu et frigus, Dómino.}
\versus{Benedícite, glácies et nives, Dómino: * benedícite, noctes et dies, Dómino.}
\versus{Benedícite, lux et ténebræ, Dómino: * Benedícite, fúlgura et nubes, Dómino.}
\versus{Benedícat terra Dóminum; * laudet et superexáltet eum in sǽcula.}
\versus{Benedícite, montes et colles, Dómino: * benedícite, univérsa germinántia in terra, Dómino.}
\versus{Benedícite, fontes, Dómino: * benedícite, mária et flúmina, Dómino.}
\versus{Benedícite, cete et ómni aquæ movéntur in aquis,Dómino: * benedícite, omnes vólucres cæli, Dómino.}
\versus{Benedícite, omnes béstiæ et pécora, Dómino: * benedícite, fílii hóminum, Dómino.}
\versus{Benedícat Israël Dóminum: * laudet et superexáltet eum in sǽcula.}
\versus{Benedícite, sacerdótes Dómini, Dómino: * benedícite, servi Dómini, Dómino.}
\versus{Benedícite, spíritus et ánimæ iustórum, Dómino: * benedícite, sancti et húmiles corde, Dómino.}
\versus{Benedícite, Ananía, Azaría, Mísaël, Dómino: * laudáte et superexaltáte eum in sǽcula.}
\versus{Benedicámus Patrem, et Fílium, cum Sancto Spíritu; * laudémus et superexaltémus eum in sǽcula.}
\versus{Benedíctus es, Dómine, in firmaménto cæli; * et laudábilis, et gloriósus, et superexaltátus in sǽcula.}