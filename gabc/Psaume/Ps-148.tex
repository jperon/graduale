\versus{Laudáte Dóminum de cælis; * laudáte eum in excélsis.}
\versus{Laudáte eum, omnes Angeli eius; * laudáte eum, omnes virtútes eius.}
\versus{Laudáte eum, Sol et Luna; * laudáte eum, omnes stellæ, et lumen.}
\versus{Laudáte eum, cæli cælórum; * et aquæ omnes, quæ super cælos sunt, laudent nomen Dómini.}
\versus{Quia ipse dixit, et facta sunt: * ipse mandávit, et creata sunt.}
\versus{Statuit ea in ætérnum, et in sæculum sæculi: * præcéptum posuit et non præteribit.}
\versus{Laudáte Dóminum de terra: * dracones, et omnes abyssi.}
\versus{Ignis, grando, nix, glacies, spíritus procellárum, * quas faciunt verbum eius.}
\versus{Montes, et omnes colles: * ligna fructifera, et omnes cedri.}
\versus{Bestias, et univérsa pecora: * serpentes, et volucres pennatæ.}
\versus{Reges terræ, et omnes pópuli, * princípes, et omnes iudices terræ.}
\versus{Iuvenes, et vírgines, senes cum iunióribus laudént nomen Dómini * quia exaltátum est nomen eius solius.}
\versus{Confessio eius super cælum et terram: * et exaltávit cornu pópuli sui.}
\versus{Hymnus omnibus sanctis eius: * fíliis Israël, pópulo appropinquánti sibi.}