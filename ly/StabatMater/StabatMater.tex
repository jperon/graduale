\couplet{
	Stabat Mater dolorósa,\\*
	Iuxta crucem lacrimósa\\*
	Dum pendébat Fílius.
}

\couplet{
	Cuius animam geméntem,\\*
	Contristátam et doléntem,\\*
	Pertransívit gládius.
}

\couplet{
	O quam tristis et afflícta\\*
	Fuit illa benedícta\\*
	Mater Unigéniti !
}

\couplet{
	Quæ mærébat, et dolébat\\*
	Pia Mater, dum vidébat\\*
	Nati pænas ínclyti.
}

\couplet{
	Quis est homo qui non fleret\\*
	Matrem Christi si vidéret \\*
	In tanto supplício ?
}

\couplet{
	Quis non posset contristári\\*
	Christi Matrem contemplári\\*
	Doléntem cum Fílio ?
}

\couplet{
	Pro peccátis suæ gentis\\*
	Vidit Iesum in torméntis\\*
	Et flagéllis súbditum.
}

\couplet{
	Vidit suum dulcem natum\\*
	Moriéndo desolátum,\\*
	Dum emísit spíritum.
}

\couplet{
	Eia, Mater fons amóris\\*
	Me sentíre vim dolóris\\*
	Fac, ut tecum lúgeam.
}

\couplet{
	Fac ut árdeat cor meum\\*
	In amándo Christum Deum,\\*
	Ut sibi compláceam.
}

\couplet{
	Sancta Mater, istud agas,\\*
	Crucifíxi fige plagas\\*
	Cordi meo válide.
}

\couplet{
	Tui nati vulneráti,\\*
	Tam dignáti pro me pati,\\*
	Pænas mecum divide.
}

\couplet{
	Fac me tecum pie flere,\\*
	Crucifíxo condolére\\*
	Donec ego víxero.
}

\couplet{
	Iuxta crucem tecum stare,\\*
	Et me tibi sociáre\\*
	In planctu desídero.
}

\couplet{
	Virgo vírginum præclára.\\*
	Mihi iam non sis amára\\*
	Fac me tecum plángere.
}

\couplet{
	Fac ut portem Christi mortem\\*
	Passiónis fac consórtem\\*
	Et plagas recólere.
}

\couplet{
	Fac me plagis vulnerári,\\*
	Fac me cruce inebriári,\\*
	Et cruóre Fílii.
}

\couplet{
	Flammis ne urar succénsus,\\*
	Per te, Virgo, sim defénsus\\*
	In die iudícii.
}

\couplet{
	Christe, cum sit hinc exíre,\\*
	Da per Matrem me veníre\\*
	Ad palmam victóriæ.
}

\couplet{
	Quando corpus moriétur,\\*
	Fac ut animæ donétur\\*
	Paradisi glória. Amen.
}
